<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Ласкаво просимо</h1>
    <p>

Видовий склад фауни
Перелік містить 111 прісноводних видів, 101 морський вид, 36 солонуватоводних, 15 прохідних, серед яких 13 анадромних і тільки один (вугор європейський Anguilla anguilla) катадромний, а також три евригалинних види (два види колючок, колючка триголкова Gasterosteus aculeatus і колючка південна Pungitius platygaster, і інтродукований вид окунь смугастий Morone saxatilis).

Серед вказаних видів до аборигенної фауни належить 221 вид. 25 видів були штучно інтродуковані до водойм України; крім того відношення до інтродуцентів ще одного виду, коропа звичайного Cyprinus carpio дискусійне. 9 видів належать до інвазивних, тобто були штучно випадково вселені (як наприклад медака китайська Orizias sinensis, або ротань-головешка Perccottus glenii), чи то самостійно вселилися до українських вод (такі як бички великоголовий Millerigobius macrocepalus і лисун Бата Pomatoschistus bathi). Належність ще двох видів, сарпи Sarpa salpa і доради Sparus aurata, до вселенців дискусійна, оскільки вони належать до аборигенної фани південної частини Чорного моря, але раніше не відзначались біля українських берегів. Ще вісім видів є випадковими у наших водах, відзначені поодинокі випадки їх спостереження, тому їх належність до аборигенної фауни (можливо рідкісні види), або до вселенців (не прижилися) — теж дискусійна.
    </p>
    <video controls src="./video.en-US.webm"></video>
</body>
</html>
